# PX e PX%

## Cosa sono i PX%

I **PX%** sono una quantità di esperienza (PX) **calcolata in percentuale rispetto alla barra di avanzamento del livello
successivo**, in base al livello medio del party.

In pratica:

- Non si danno 300 PX “secchi”, ma si dice: “Hai guadagnato il 15% della tua barra per salire di livello”.
- Questo 15% viene **convertito in PX** in base alla *barra di esperienza necessaria per salire al prossimo livello*,
  che cambia con il livello medio del party.

**Esempio**:

- Se il livello medio del party è il 4, e servono 1.200 PX per passare al livello 5 (cioè la "barra exp" = 1200),
- un +10% di PX% = 10% di 1200 = **120 PX**.

Questo metodo permette di dare PX **proporzionati al livello** dei personaggi, mantenendo la campagna equilibrata.

### PX% per Ruoli e Compiti

A fine sessione ogni PG può ricevere PX% extra per:

- **Ruoli assunti** (es. Cartografo, Scriba…) → da 0 a 5% 
- **Aiuti al DM o agli altri** → da 0 a 5%
- **Roleplay** → da 0 a 5%


## La Soglia di PX

La **Soglia** è una regola di bilanciamento per evitare che i personaggi restino troppo indietro.

**Come funziona:**

- A fine sessione, si guarda quanti PX totali ha ottenuto ogni personaggio.
- Si fa la **media** di questi PX finali: questa è la **Soglia**.
- Ogni PG che ha meno PX di questa Soglia, viene **automaticamente portato alla soglia** (cioè "recupera terreno").

Serve per:

- Evitare che un personaggio che ha saltato una sessione resti troppo indietro.
- Premiare comunque i più attivi, visto che chi ha superato la soglia **non perde nulla**, ma chi è rimasto indietro
  viene "tirato su".

**Esempio**:

- 3 PG finiscono la sessione con: 1050, 1000, 750 PX.
- Media = **(1050+1000+750) / 3 = 933**
- Il PG con 750 PX viene portato a **933**.
