# Creazione PG

> **Qui nessuno arriva per caso.**
> Siete stati strappati dal vostro mondo come vetri scheggiati da una cornice ormai rotta.
> Le vostre vite erano già crepate, forse finite.
> E ora vi trovate altrove, un luogo che non conoscete, e che non vi ha chiesto il permesso.

> **Nessun dio vi parla. Nessuna profezia vi chiama.**
> Solo silenzio, e una domanda che scava dentro: *“Perché io?”*

> **Nessuno vi darà la risposta**.
> Ma siete qui!  E se vorrete, questo potrebbe essere l’inizio di qualcosa.
> Una seconda possibilità.
> Per chi ha il coraggio di andare avanti. Cercandone il senso, prima che il mondo lo scelga per voi.

---

## Linee Guida

Per partecipare alla campagna è necessaria:

- Una **scheda di D&D 5e (edizione 2014)** di Livello 3.
- Un **Background** personale

In questa pagina troverai Le **istruzioni passo passo** per costruire il tuo background.  
Qui troverai [BG d'esempio](b03-bg-list.md) utili come riferimento o ispirazione.  
Qui troverai [Schede Pregenerate](https://drive.google.com/drive/folders/1hGQRurYRsyZ9SHw_0rF6kLPHyMla-BQr?usp=sharing)
utili come riferimento o ispirazione.

In caso di dubbi o se desideri un confronto, **scrivimi liberamente su [Telegram](https://t.me/RemigioPG)**.  
Una volta completato il BG, **inviamelo sempre lì**: potrò aiutarti a rifinirlo o adattarlo meglio alla campagna.

## Creazione BG

Il background si costruisce su due elementi fondamentali:

- **L'Identità** → Chi eri prima di arrivare nel Finimondo
- **La Motivazione** → Cosa ti spinge ad andare avanti

Un background ben definito aiuta a calarsi meglio nel mondo di gioco. Ma **non devono essere un ostacolo**: puoi
iniziare a giocare anche con un background vago, incompleto o appena abbozzato. Finché un elemento del BG **non è
entrato in gioco**, puoi **modificarlo liberamente**. L’esperienza al tavolo potrà ispirarti a svilupparlo meglio in
seguito.

### 1. 🔍 Identità

> Usa [10–50 parole](https://contacaratteri.it/) per descrivere chi fosse il tuo PG prima di arrivare qui.

Scegli un’**identità** forte: una persona con esperienza, abituata ad affrontare difficoltà, prendere decisioni o
cavarsela in contesti complessi. Non deve essere per forza un eroe, ma basta qualcuno con carattere. Può essere un ex
soldato, un ladro, una fuggitiva, un mercenario, un medico da campo, ecc.

### 2. 🔥 Motivazione

> Usa [10–50 parole](https://contacaratteri.it/) per descrivere **ciò che ti spinge ad agire**.

Una motivazione ben definita soddisfi questi punti:

- **Spinta ad agire:** &rarr; Deve motivare il PG a uscire dalla base e affrontare pericoli sempre nuovi.
- **Ragione di vivere:** &rarr; Deve aiutarlo a non arrendersi, e trovare forza nei momenti difficili.
- **Il passato è passato:** &rarr; Evita riferimenti a persone, oggetti o segreti del passato che “potrebbero”
  trovarsi nel Finimondo.
- **Nuova vita:** &rarr; Meglio se il PG voleva già cambiare vita prima di arrivare qui.

Se sei bloccato, chiediti:

- *“Cosa mi spinge ad andare avanti, anche se non mi è rimasto più nulla?”*
- *"Cosa arde nel profondo del mio cuore? Vendetta? Giustizia? Odio?"*
- *“Che parte di me voglio salvare… o distruggere?”*
- *“Cosa voglio adesso?”*

## E ora tocca te

Quando ti senti pronto:

1. Scrivi **Identità** e **Motivazione**
2. Se serve, controlla i [BG d'esempio](b03-bg-list.md).
3. Mandami tutto su [Telegram](https://t.me/RemigioPG).
4. Se vuoi, allega anche la scheda.

Ricorda: non serve la perfezione, serve **una scintilla**. Il resto lo farà il gioco.
