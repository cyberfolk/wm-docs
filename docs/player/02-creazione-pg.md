# Creazione PG

> _Qui nessuno arriva per caso. Siete stati strappati dal vostro mondo e catapultati in un luogo che non conoscete,
senza sapere il perché. Non ci sono visioni divine, né profezie da seguire. Solo voi, i vostri ricordi, e una ragione
personale per sopravvivere e andare avanti._

## Definisci la tua Identità

Usa [ 10 ~ 50 parole](https://contacaratteri.it/) per descrivere chi fosse il tuo PG prima di arrivare qui.   
Scegli un’**Identità** forte, qualcuno abituato a sporcarsi le mani, ad agire e a prendere decisioni. Qualcuno
capace di affrontare l’ignoto.

## Definisci la tua Motivazione

Usa [ 10 ~ 50 parole](https://contacaratteri.it/) per definire la tua **Motivazione**. Ogni personaggio deve avere una
motivazione chiara, personale e autosufficiente. Questa motivazione deve spingere il PG a uscire dalla base e affrontare
missioni sempre nuove, anche senza sapere cosa troverà là fuori. Non c'è una Lore da conoscere se non quella che
scriverai tu stesso.

Una motivazione ben costruita deve soddisfare i seguenti punti:

1. **Spinta ad agire** &rarr; Deve spingere il PG a lasciare la base e intraprendere missioni sempre nuove, anche senza
   sapere cosa troverà là fuori.
2. **Ragione di vivere** &rarr; Il PG è precipitato in un mondo sconosciuto, senza sapere come o perché. La motivazione
   deve aiutare il PG a non abbattersi e avere ancora una ragione di vivere nonostante sia stato strappato dal suo
   contesto originario.
3. **Nuova vita** &rarr; È utile se il PG, già prima dell’arrivo nel nuovo mondo, fosse già animato dal forte desiderio
   di recidere i ponti col passato e costruire una nuova vita.
4. **Il passato è passato** &rarr; La motivazione non dovrebbe basarsi sull’esistenza di elementi del passato nel nuovo
   mondo (come persone, luoghi, oggetti o segreti)[^1].

[^1]: In casi eccezionali e con valide motivazioni, può venire permesso previo accordo con il DM.
