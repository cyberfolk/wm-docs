# Maggiori Dettagli

## West Marches

Questa campagna è strutturata secondo il modello **West Marches**, un particolare approccio in cui:

- **Nessuna data fissa**: ogni sessione è programmata su richiesta dei giocatori o su proposta dei Master, scrivendo
  nel [canale Telegram](https://t.me/+t4zoEcwTAxJlNjk0)
- **Nessun gruppo fisso**: ogni partita potrà avere un party di giocatori diversi ma tutti appartenenti ad un bacino di
  circa 15-20 giocatori che condividono la stessa campagna
- **Organizzazione autonoma**: I giocatori e i DM si organizzano autonomamente per creare di volta in volta gruppi di
  gioco (3-6 giocatori) sempre diversi o sempre uguali in base alle preferenze e disponibilità di ognuno.
- **Sessioni autoconclusive**: ogni sessione è Oneshot che inizia e finisce alla base.

Inoltre, per questa specifica campagna:

- Il mondo è costruito su **mappe esagonali**, interamente da esplorare.
- Le sfide saranno **pericolose ma bilanciate**. Usare la testa farà la differenza.
- Si livella con un sistema di punti esperienza che tiene conto di molti fattori, tra cui l'esplorazione.

### Focus delle Sessioni

- Esplorazione delle terre selvagge e di luoghi misteriosi.
- Recupero di artefatti antichi e conoscenze perdute.
- Sfide pericolose.

## Diario della Spedizione

Ogni missione è una spedizione vera e propria. E come in ogni spedizione che si rispetti, serve **una squadra ben
organizzata**. Prima di partire, il gruppo compilerà
il [Diario della Spedizione](https://drive.google.com/file/d/1GcmzTfg-_f2cZFPPqKcbCVEIE76l7IzL/view?usp=sharing)
indicando ruoli e partecipanti.

|        Ruolo        | Descrizione                                                                                                                                                                  |
|:-------------------:|------------------------------------------------------------------------------------------------------------------------------------------------------------------------------|
| **Capo Spedizione** | Tiene unito il gruppo e prende decisioni in caso di disaccordo. Durante gli [Orologi](../E00-esplorazione#Orologi), coordina le [Attività](../E00-esplorazione#le-attivita). |
|    **Cronista**     | Annota nel Diario tutto ciò che viene scoperto: nomi, eventi, misteri, reliquie...                                                                                           |
|    **Mappiere**     | Tiene traccia della mappa, segnando percorsi e territori esplorati.                                                                                                          |
|    **Tesoriere**    | Gestisce la cassa comune del gruppo.                                                                                                                                         |

## Uscire in missione

I PG possono lasciare la Base **solo durante le sessioni di gioco**.  
Tra una sessione e l’altra, una **barriera magica** li vincola all’interno: nessuno può uscire, nessuno può entrare.

Ogni missione **inizia e termina alla Base**. Per oltrepassare la barriera, il gruppo riceverà un **talismano magico**
che consentirà loro di uscire e tornare indietro prima che sia troppo tardi.

Se a fine sessione i PG vengono catturati, o rimangono intrappolati o per un qualsiasi motivo non riescono a tornare
alla base verranno inghiottiti dalle tenebre e moriranno.

## Sfide Pericolose

Ogni Regione ha un determinato livello di difficoltà; e sarà compito dei giocatori saper riconoscere quando le sfide
presenti in una regione sono alla loro portata, oppure capire se non c’è margine di speranza e riconoscere che la cosa
più saggia sarebbe andare ad esplorare in una direzione più adatta al loro livello attuale.

### Morte dei Personaggi

Se un PG muore, nella sessione successiva si risveglierà nelle **Cripte della Base**, senza sapere come.  
Perderà **tutti i PX** guadagnati nella spedizione, manterrà **l’equipaggiamento** e perderà parte della sua integrità.

> _Il Finemondo non è un luogo da conquistare, ma da comprendere.  
Chi sopravvive, torna con nuove domande. Chi muore… forse lascia un indizio._
