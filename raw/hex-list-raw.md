# Tomba di Duma

Trattasi di un'enorme caverna nel deserto a Sud della Rocca. In mezzo a due rocce che spuntano dal mare di sabbia,
dapprima vi è un tunnel finemente lavorato con bassorilievi, che dopo essere sceso nelle viscere della terra si apre su
un'immensa caverna le cui pareti sono state scavate per realizzare intricati edifici. Al suo interno sono disseminati
scheletri e rozzi altari sacrificali, presidiati da un'enorme Naga d'Ossa. Coloro che riescono a superare la Naga,
vengono invitati in un'altra caverna dietro la prima, più piccola ma che cela un oggetto magico molto potente, ma che
sono protetti da una Naga Guardiana. Il suo nome è Sha'el, e detesta gli Yuan-ti per aver trasformato in Naga d'Ossa la
sua gemella Thy'meri. Tutto accadde in un conflitto tra il loro popolo e degli Yuan-ti che volevano impossessarsi
dell'oggetto. Quest'ultimo viene sorvegliato perché è in grado di salvare un popolo, ma anche di distruggerlo se usato
da malvagi. (Duma è il nome della città nella grotta)

## Creature Suggerite:

- Naga d'Ossa
- Scheletri
- Zombie
- Naga Guardiana

## Focus Personaggi:

Sha’el: un tempo regina di Duma, regnò compassionevolmente sul suo popolo di esseri umani assieme a Thy’meri. Un giorno
una sua squadra di esploratori portò loro un oggetto magico da molto lontano, ma vennero seguiti dagli Yuan-ti, che
diedero guerra a Duma, bramosi del potere della reliquia. Thy’meri voleva usarla per sconfiggere gli invasori, ma Sha’el
si oppose fermamente al suo utilizzo, poiché certi poteri non dovrebbero essere usati. Allora Thy’meri uscì dalla
caverna per dare battaglia, ma venne uccisa dagli avversari che la trasformarono in Naga d’Ossa, e i suoi guerrieri
divennero scheletri, che tornarono a Duma per scontrarsi con il resto dell’esercito guidato da Sha’el. La regina riuscì
a fermare il cadavere della sorella, e a mettere in fuga gli invasori. Devastata dalla guerra, Duma si svuotò dai pochi
abitanti rimasti e ne rimase un guscio vuoto, carcere per l’eternità dello scheletro di Thy’meri. Sha’el, incapace di
distruggere la sorella, si sigillò assieme alle reliquie di Duma nella Caverna del Trono, mentre nel corso dei secoli
alcune comunità idolatrarono Thy’meri offrendole in sacrificio i peccatori. Sha’el, invece, isolatasi da tutto questo,
attende nell’ombra che qualcuno possa fermare una volta per tutte le spoglie di Thy’meri al posto suo, e custodisce
gelosamente le reliquie per evitare che finiscano nelle mani sbagliate. Tuttavia, sogna vendetta contro gli Yuan-ti, e
ha deciso che ne offrirà alcune come ricompensa a chi riuscirà ad uccidere i sacerdoti degli uomini serpente.

## Oggetti:

La reliquia che la squadra riportò alle regine Sha’el e Thy’meri è la Corona dell’Occhio Dominante: si tratta di una
tiara tempestata di pietre verdi che racchiude il potere di connettersi mentalmente ad un gran numero di persone nel
raggio svariate centinaia di metri, e le cui pietre sono dotate di un incantesimo che assorbe il carico mentale dovuto
alla connessione. Se usata da un potente essere avvezzo alla magia, potrebbe essere usata per controllare mentalmente le
persone. Tuttavia le pietre non annullano il rischio di contaminazione mentale, e l’utilizzatore rischia di impazzire
sviluppando personalità multiple.
Incantesimo suggerito per il diadema Suggestione di Massa (Inc Liv 6). Ha 5 cariche, castare l'incantesimo consuma una
carica, per ogni livello più alto che si vuole castare l'incantesimo viene consumata una carica extra. All'inizio del
giorno il diadema recupera 1d4 di cariche. Richiede sintonia. CD 17 (8+4+5).

# Chromagna

Isola che ospita una prosperosa città, ma che detiene una piccola particolarità: essa fluttua ad alcune centinaia di
metri dal suolo, ed è ancorata alla terra da sette enormi catene di ferro. La meravigliosa città in stile barocco fonda
la sua economia sulla vendita di oggetti di ferro finemente lavorati, che dona ricchezza alla popolazione visibile.
Tuttavia il loro benessere si fonda su una grande quantità di schiavi la cui esistenza viene celata ai visitatori. La
politica è gestita da un consiglio composto dai più influenti membri delle famiglie d’alto rango nobiliare. Ma tra tutte
spiccano due fazioni: i Turrigan, famiglia nobile molto estesa che controlla la maggioranza politica dell'isola (una
falsa democrazia), avidi di denaro e potere, pronti a usare come capri espiatori gli schiavi e gli oppositori per ogni
loro malefatta ai danni del popolo; i Fanamas, altra famiglia nobile che spesso cerca di opporsi ai Turrigan con
l'ausilio dei membri di altre famiglie, dato che propongono di elevare gli schiavi allo stato di servi/liberi cittadini
e avere un approccio meno belligerante nei confronti del resto del mondo. Vi sono poi gli schiavi ribelli, che sotto la
guida di Jonah cospirano per sterminare l'intera classe nobiliare senza distinzioni e prendersi il controllo dell'isola,
schiavizzando gli abitanti benestanti. Jonah è in realtà Rudolph Turrigan, esiliato dalla sua famiglia dopo aver sposato
in segreto una Fanamas, poi fatta trucidare dai Turrigan stessi per lavare l'onta, e che quindi è in cerca di vendetta
verso le due famiglie.

# Torre Capovolta

Torre della quale è rimasto solo il primo piano (ingresso e guardiole), un anello di costruzioni lungo il perimetro,
mentre il resto è collassato verso l’interno riversandosi nella tromba dei piani inferiori. L’edificio si trova in una
radura di una foresta. Reca tracce di un’antica e fiorente comunità progredita tecnologicamente, ma ora tutto giace
sepolto dai detriti o dagli strati di terriccio e piante che nei secoli hanno invaso anche i più reconditi anfratti,
mentre sul fondo l’accumulo dell’acqua piovana ha creato un lago attorno al quale crescono rigogliose le più disparate
piante.
Tana di diversi mostri di Tipo Pianta, cela al suo interno una camera che contiene mirabolanti studi e scoperte
attribuibili alle più eminenti personalità di chi abitò la Torre Capovolta nei tempi antichi, e sono lì in attesa di
essere riportate alla luce, a patto che un mago riesca a raggiungere i livelli più bassi e a spezzare il sigillo che ne
impedisce a chiunque l’accesso. All’interno della sala vi è lo spettro di Volutas, un mago antico che si sacrificò
chiudendosi dentro per erigere attorno ad essa una barriera che la protesse da una calamità. Ancora adesso attende,
sperando che qualcuno infranga il sigillo e non permetta al sapere contenuto nella camera di sparire per sempre, andando
irrimediabilmente sprecato.

## Creature suggerite:

- Driade
- Cumulo Strisciante
- Arbusto Maligno
- Funghi
- Rampicante Maligno
- Albero Risvegliato
- Corpse Flower

# Fattoria di Radames

Ai limiti di un'oasi vi è una fattoria molto rinomata per i suoi datteri. Il padrone, Radames, è un uomo ancora energico
nonostante la sua età, e gestisce le sue proprietà con i sette figli (tre maschi e quattro femmine). Tuttavia da un anno
la famiglia e l'azienda sono minacciate da un folto branco di sciacalli, che hanno iniziato a uccidere il bestiame (
cammelli e capre). Ma di recente su di loro si è abbattuta un'ulteriore tragedia: durante un attacco degli sciacalli,
due Sciacalli Mannari si sono introdotti nella magione e hanno ucciso Reshia, la moglie di Radames, e rapito la loro
figlia minore, Ulqia. Sono disperati e sospettano che il branco possa avere la tana a circa quattro ore di cammino a
sud-est. (Collegato a Caverne urlanti)

## Creature suggerite:

- Sciacallo
- Sciacallo Mannaro

# Palazzo di Naa’ila

Nel bel mezzo del deserto vi è una piana rocciosa con un mastodontico altare, sotto al quale si nasconde l’ingresso di
un lungo tunnel scavato nella roccia. Se percorso, esso porta ad un’enorme caverna ipogea che ospita un imponente
palazzo di marmo bianco simile a una moschea, tempestato di pietre preziose, dal quale si dipanano centinaia di stretti
ponti che portano ad altrettanti buchi nelle pareti. Al suo interno vivono molte persone di ogni età o razza in
condizioni deprecabili, costrette a minare la roccia alla continua ricerca di pietre e metalli preziosi. Questo perché
sono schiavi di Naa’ila, un Genio Dao di somma bellezza la cui avidità non conosce confini. Purtroppo per lei, le sole
ricchezze che accumula incessantemente non le permettono di soddisfare appieno il suo desiderio più recondito:
vendicarsi degli Efreet che le sottrassero con l’inganno tutte le sue ricchezze diverso tempo prima; sogno impossibile
da realizzare, da sola. (In realtà è una codarda e ha il terrore di scontrarsi con creature che possiedono poteri pari o
superiori ai suoi)

## Creature suggerite:

- Kenku (guardie e capi schiavisti)

# Caverne Urlanti

Nel deserto a Sud-Est della Fattoria di Radames, si trova un complesso di caverne create dal vento e collegate le une
con le altre. Il nome deriva dal rumore prodotto dalle raffiche di vento che si insinuano nelle cavità producenti fischi
acuti molto potenti, che da lontano paiono grida di fanciulle in pericolo.
Ultimamente pare che un gruppo di sciacalli l'abbia scelto come tana. Ma nelle viscere nasconde qualcosa di ben più
sinistro. In profondità, dove la luce non arriva mai, vi è un laghetto, contaminato dal sangue di un Lamia, bloccato
alla parete soprastante da enormi catene. Il suo nome è Rashinna, una dittatrice che viene da un luogo lontano,
inseguita fin nel deserto dai suoi nemici e da loro incatenata e condannata a soffrire come coloro che aveva vessato
quando era al potere. Usa la figlia minore di Radames, Ulquia, come serva personale, dopo averla schiavizzata e
sottoposta a ipnosi. (Collegato a Fattoria di Radames)

## Creature suggerite:

- Sciacallo
- Sciacallo Mannaro

# Campi di Guerra delle Sabbie

In pieno deserto, nei pressi di un'oasi prosciugata, a intervalli di diversi secoli il vento sposta le dune di sabbia
mettendo a nudo questi campi di battaglia disseminati di scheletri levigati dal deserto, una distesa a perdita d'occhio
di resti appartenenti a diverse creature di tutte le dimensioni, alcune delle quali oggi dimenticate da coloro che
abitano questo mondo. I motivi del conflitto e i loro partecipanti sono andati perduti nel corso della storia, e diversi
studiosi vorrebbero capirne di più, ma è molto pericoloso avventurarvisi. Girano varie voci secondo le quali i resti dei
caduti siano piuttosto inquieti e tentino di portare avanti la battaglia una volta liberi dal peso delle sabbie, e che
in quei casi risuonino ancora nell’aere le grida e il clangore delle armi.

## Creature suggerite:

- Scheletro
- Scheletro Minotauro
- Scheletro cavallo da guerra
- 



